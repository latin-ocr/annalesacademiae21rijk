on'A'TIO. *u

enim illa opinio, quae Chirurgiae sui nominis honorem detraxerat, et ad viliores
artes detruserat, tum etiam, verum fateamur A. A. principatus ac dominium,
quod sibi arrogaverant medici, ita ubique, apud uos quoque, invaluit, et
tam altas egit radices, ut plerumque illi, qui ad hanc artem accederent,
si minus ex infima plebe, at inculti essent homines. Quid? quod omni
tonsorum farragine adeo conspurcata et vilitatis nota diu insignita fuit Chir-
urgia‚ ut vix melioris notae juvenes sese ei addicerent3 et ut parentes
filios suos, eos plerumque, qui non magnam sui spem facerent, quemad—
modum ad alia opificia miuus honesta, quae manu, quod aiunt, perfi-
ciuntur; ita et Chirurgiae dicarent, cum nondum ex ephebis excessissent:
quo factum est, ut ad Chirurgiam sese applicarent pueri, omni generosae
educationis cultu destituti, ea aetate, qua ad judicii infirmitatem accedere
solet ignorantia earum terum, quarumr cognitio primariae est necessitatis.

Videtis igitur A. A. a quibus fontibus petenda sit illa Chirurgiae a medi·
cina divulsio: tum etiam, unde illa contumeliae nota ei adhaeserit. Sed
gratulamur nobis seculi, quod vivimus, felicitatem. Nostra aetas, summo
generis humani bono, chirurgiae ingens attulit incrementum: veteres illa
ars limites suOS, nimis arctos, transgressa est, et quem dudum obtinere
debuerat, dignitatis locum, nunc jam obtinere incipit. Verumtamen plura
adhuc restant perficienda et corrigenda. Saluberrimum quidem malo illi,
de quo diximus, remedium multis modis allatum est: resident tamen adhuc
morbi quasi reliquiae, quarum medela etiamnum desideratur.

Non hic tangam quaestionem de conjungendis iterum ambabus medicinae
partibus.- earum separationem esse quodammodo necessariam, supra jam
diximus. optandum quidem foret, ut, nisi iu ipsa artis exercitatione
singuli in universo genere elaborarent, sed alius aliam partem sibi factitan-
dam seponerem, eadem tamen omnes doctrinae copia essent instructi, atque
universum scientiae medicae ambitum haberent perspectum: verum haec pia
sunt vota, quae speciosis praeceptis adstruere perquam est facile; sed quid,
quaeso, prodest absolutissimam et pulcherrimam mi formam atque descrip—

tionem proponere, ubi ea ad effectum perduci non potest? Repeto A. A.
B 2 quid

