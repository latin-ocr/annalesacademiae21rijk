COMMENTATIO AD QUAESTIONEM PHILOSOPHICAM. 71

et malum morale distinctionem esse (1); hanc enim oriri ex legis notione a superiore
datae, quod non idem fit in Kantiana Ratione practica. Praeterea distinctionem quidem
illam non demonstratione ad nobis persuadendum egere, demonstrationi tamen et ex ve·
ritatiBus theoreticis deductioni aptam esse (2).

Ratio Pracstca, quae demonstrari nequit, quaeque per se sine conditione et existit et
imperat, est castellum in aete tantummodo aedificatum, est palus inflexibilis, sed qui
innihilo fundatus, non firmus manere potest, eoque minus quum palo suspenduntur
postulata illa demonstrationi (ex Kantii quidem opinione) nequaquam apta gravissima-
rum veritatum, de Dei scilicet existentia, de humana Libertate, de Vita futura.

Porro bona morum regula non nobis ipsis tantummodo actionum committendarum
aut omittendarum principium esse debet, sed et nos regere in aliorum actionibus aeque
dijudicandis: imprimis per hoc principium alios officium docere posse debemus, idque
fieri nequit, quum de bono aut malo ratio reddi non potest, et quum quisque pro-
prio suo imperativo relinquendus est (3 ).

Si ad Kantii dogmata de Virtute attendimus, omnino quoque hujus Ethicae firmitas
spectanda videtur. Sed tunc quaestio quaedam oritur, in Kantii quidem schola reproba.
ta, quaeque etiam supervacanea esset si in Ethica unice ad boni moralis altam nobis
infixam vocem attendendum esset, et nulla ratio habenda firmitatis systematis qu'us
principia stabilia esse debent atque certo fundamento infixa. Quaestio haec est: Cur
Rationi Praeticae obedire debeo? Clamant Kantiani huiusmodi quaestionem absurdam,
ignobilem, homine rationali indignam esse. Optima sane responsio, si omnes homines
et generis nobilitatem et suae naturae rationalis sublimitatem sentirent. Sed ejusmodi
systema, quod ad Generalitatem spectat, quod Universae humanae naturae se leges
ferre profitetur, num tantummodo rationem haberet optimorum hominum, eorumque
qui sentiunt quam indignum sit Rationem violare? Sed nonne etiam vulgus , maxima ho·
minum pars spectanda? Vulgus quod conscientiae vocem nunquam plane non audit,
sed tamen tam facile obtundere potest et dimovere. Vulgus pulchra ratiocinia fortasse
intelligit et admiratur, sed prorsus obliviscitur, quum commoda, affectus, cupiditates
loquuntur. Profecto egent homines fortioribus evidentioribusque ad Virtutem incita-

men-

(ι) Kantius sensnm moralem principium moralitatis constituere vetat. Attamen sibi non constare
videtur, dum sensum huuc moralem et conscientiam voces esse dicit Rationis Praeticae (Kant illes.
Morum p. 334, 335, 342. V. Iletnert Crit. Mag. 1. ism). Num enim magna est differentia ‚nter
Rationem practicam et Rationis Praeticae vocem 2

(a) Ecl. p. 95. (3) Haec sunt verba Ecl. p, 96 et ζ),

