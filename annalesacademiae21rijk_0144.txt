28 ·'H. P. DE KANTER

sacrorum antistites facile apparet, ita et suus cuique assignatus est coetus, cui sin-
gularis adhibenda sit cura. Petri huc admonitionem spectare putem, ποιμάνατε τὸ ἐν
ὑμῖν ποίμνιον τοῦ θεοῦ , „vestrum pascite gregtin.” Postulant enim ordinis rationes hanc
legem, ut idoneus ad omnes muneris partes explendas adsit numerus. Nimirum omnia
huc pertinentia officia maximi sunt momenti, et omnino eo spectant, ut homines ad
gravissimarum rerum notitiam perducant et hac via verae beatitatis participes reddant.
Quid vero efficere posset minister sacer, si Ecclesiae Christianae tanturn in universum
inserviendum esset? Multum sine dublo detrimenti sic captura esset societas Christia-
na, et vix cuiquam vel maxime religiosa sacri muneris administratio profutura esset.

Neque tamen nimis anxie phrasis illa τὸ ἐν ὑμῖν ποίμνιον τοῦ θεοῦ premenda est,
quasi xerbi Divini ministro non licitum esset, sive editis scriptis ‚ sive alio quocunque
modo aliorum ad coetum suum non pertinentium rebus consulere atque inservire, vel
alius quoque coetus curas pastorales in se suscipere, cujus nemo curam habere pos·
sit. Quod quomodo quaeso Petrus hoc loco praecepisse censendus sit? Enimvero
hoc tantum spectavit, unicuique Ecclesiae ministro singularem quandam laxe patentis
societatis Christianae partem esse demandatam, cuius rationes negligere, omnino illici.
tum esset. Quod quam sapienti consilio constitutum sit, supra vidimus. Nullum
vero est dubium, quin summopere laudandus sit ille minister sacer, qui hic non so·
lum adhibitis curis, sed pluribus, quoad ejus fieri possit, inserviendo, de re Chris.
tiana bene mereri conetur.

Singulos vero munere suo rite fungentes quam insigne maneat laboris praemium,
docetur, c. 4. Fient enim participes illius felicitatis coelestis, qua fruitur ipse ἀρ.
χιποίμην, jesus Christus. Hujus vero loci nou est, varia Sacrae scripturae congerere
bea, in quibus de illo felicitatis culmine sermo est, canique, his inter se collatis,
accurate definire et per singulas partes exponere. Verbo tantum monemus, nullam
nobis adesse videri causam, quare statuamus, diversam fore felicitatis illius rationem
ab ea , cuius singuli Christiani participes futuri sint. Non certe majorem felicitatis gra-
dum ab iis jure exspectari posse, mihi persuasum est. Licet enirn gravissima atque
difficillima officia iis injuncta sint, quibus nemo alius teneatur, tamen fatendum est,
ptculiaria singulis Christianis> propria esse officia, varia illa quidem pro vario singu-
lorum vitae genere et diversa conditione. Praeterea nemo ad munus sacrum adhiben-
dum vi cogitur et impellitur, sed pendet liujus muneris desiderium prensus a libero
cujusque arbitrio atque voluntate, ita ut nemo contra animi sententiam ei admoveatur.
Denique, (quod etiam in omni vitae genere obtinet), variis quidem vitae commodis
atque emolumentis destitutus est minister sacer, quibus frui licet alils; scd ab altera

,928-

