μ H. P. nn KANTER

perciperent, uteretur servis, quos invitos ad munus sacrum obeundum cogeret, vel
quasi ejus muneris officia ita gravia et injucunda essent, quae peragerentur, ut non
nisi ἀναγκάστως aliquis iis fungi posset. Pendet, ut antea diximus, muneris illius
electio a libera nostra voluntate atque ejus officia ita se habent, ut unoquoque viro
ingenuo et liberali dignissima sint. Si denique eo animi affectu ministri sacri in mu-
nere versantur, non possunt non maxima inde detrimenta redundate in universam rem
Christianam et inprimis in coetum, cui praefecti sunt.

Fugiant igitur, cane pejus et angue fugiant hoc vitium ministri sacri; lubenti, prom-
to atque alacri animo munere suo fungantur, atque hunc animi affectum vel acquirere
vel corroborare studeant, saepius reputando, quantus sit honos quantaque dignitas, a
pastorum principe dignos censeri, ut ejus simus ministri ejusque nornine atque auc-
toritate homines ad summam felicitatem aptos reddere studeamuS, reputando etiam,
quam dira mala et inauditos cruciatus ipse sanctissimus Jcsus, cum iu hisce tertis ver-
saretur, religionis causa perpeti debuerit, quibusque calamitatibus, ignominiis et* malis
expositi fuerint Apostoli oprimi magistri exemplum imitati, reputando denique, quam,
insigne praemium eos maneat, qui constanti et indefesso studio muneris officia rite ex-
sequantur. Quibus omnibus si adjungant preces , ut ἀρχιποΙμην auxilia sua promissa iis
praestet, omnino non dubitandum est, quin animo lubenti et laeto officia peracturi sint,
suaeque ipsorum felicitati consulant, et de Religione Christiana atque horninibus, qui eo-
rum coetum conficiunt, egregie mereantur.

Altera admonitionis Pettinae pars de animi sensibus et studiis, quibus Ecclesiae mi-
nistros agi oporteat, etiam cum maxime animadverti debet. Non lucri et quaestus
faciendi causa sacro munere fungendum, sed aliorum commodis et emolumentis inser·
viendi studio id administrandum esse , divinus Scriptor docet. Quod et Religionis
indoli, quam profitentur et aliis persuadere student, ct consilio sacri muueris quam
consentaneum sit, quis non intelligit? Enimvero omnibus Christianis opum et divi-
tiatum concupiscentia illicita et diserte interdicta est (10). Et sacri quidem mune·
ris consilium minime eo spectavit, ut quidam hominum ordo eo administrando habe·
ret, unde laute et honorifice viveret et prae caeteris emineret. Si quidem sacro mu-
nere fungentes hoc tantuin sibi habeant propositum, ut suis ipsorum emolumentis et
commodis studeant, qua tandem ratione ejus officiis invigilando dici possint de re
Christiana bene mereri, atque adeo digni judicati, quibus praestiti operis praemia con-

fe·

(ro) conf. cx multis locis ad hoc argumentum pertinentibus Matt. Vl: 19 ‚ 20. Luc. xil: 23·
1 Tim. Vl: 5 sqq.

